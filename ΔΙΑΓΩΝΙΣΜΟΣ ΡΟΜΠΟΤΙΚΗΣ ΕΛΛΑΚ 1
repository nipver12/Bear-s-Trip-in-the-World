Στο έργο αυτό τα «Σούπερ παιδάκια» της ομάδας του νηπιαγωγείου μας θα βοηθήσουν τον Μπέαρ το Αρκούδο, την Μασκότ της τάξης, να ταξιδέψει με τη βοήθεια του Edison Robot στις πέντε ηπείρους του πλανήτη μας και να ανακαλύψει σε κάθε ήπειρο  ένα δέντρο ή ζώο που συναντάμε  μόνο εκεί. Το Edison Robot θα κινείται πάνω σε μία επιδαπέδια πίστα που θα απεικονίζει τις ηπείρους. Πάνω σε κάθε ήπειρο τα παιδιά θα  τοποθετήσουν τρισδιάστατη αναπαράσταση του δέντρου ή του ζώου που θα ανακαλύψει το ρομπότ. Στη βάση των αναπαραστάσεων θα τοποθετηθούν κώδικες QR τους οποίους θα σκανάρουν οι μαθητές της ομάδας για να μάθουν πληροφορίες για το δέντρο ή το ζώο που συνάντησαν, τους κινδύνους που αντιμετωπίζει λόγω της κλιματική αλλαγής και για τον επόμενο προορισμό τους. Στο τέλος του ταξιδιού o Μπέαρ με τη βοήθεια των παιδιών θα φτιάξει μια αφίσα για τους κινδύνους που αντιμετωπίζει ο πλανήτης λόγω της κλιματικής αλλαγής. 
 Τα παιδιά θα προγραμματίζουν τα ίδια το Edison Robot, χρησιμοποιώντας τηλεκοντρόλ τηλεόρασης, κατευθύνοντας το στον επόμενο προορισμό σύμφωνα  με τις οδηγίες των κωδίκων.  Το ρομπότ λειτουργεί με μπαταρίες και δεν χρειάζεται υπολογιστής για να προγραμματιστεί.
Τους κώδικες QR θα τους δημιουργήσουν τα παιδιά και αυτά θα αποφασίσουν για τις πληροφορίες που θα περιλαμβάνουν
ΥΛΙΚΑ ΠΟΥ ΘΑ ΧΡΕΙΑΣΤΟΥΝ ΣΥΝΟΛΙΚΑ ΕΙΝΑΙ: επιδαπέδια πίστα, Edison Robot, τηλεκοντρόλ, τάμπλετ ή smartphone  για την σάρωση των QR codes, κώδικες QR, αναλώσιμα υλικά για την κατασκευή των δέντρων, πλαστικά ζώα Έγχρωμες εικόνες. 
