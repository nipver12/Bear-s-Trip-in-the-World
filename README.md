# Bear-s-Trip-in-the-World
Έργο για τον Διαγωνισμό της Ρομποτικής

Σ' αυτό το έργο τα Σούπερ Παιδάκια του νηπιαγωγείου μας θα βοηθήσουν την μασκότ της τάξης, τον Μπέαρ, να ταξιδέψει με την βοήθεια του ed-Robot στις πέντε ηπείρους του πλανήτη μας και να ανακαλύψει ένα δέντρο ή ένα ζώο που συναντάμε μόνο εκεί.Το ρομπότ θα κινείται σε μία επιδαπέδια πίστα που θα απεικονίζει τις ηπείρους. Πάνω σε κάθε ήπειρο θα υπάρχει τρισδιάστατη αναπαράσταση του δέντρου ή του ζώου που θα συναντήσει το ρομπότ. Στη βάση των αναπαραστάσεων θα υπάρχουν κώδικες QR τους οποίους θα σκανάρουν οι μαθητές για να μάθουν τα προβλήματα που αντιμετωπίζουν λόγω της κλιματικής αλλαγής και συγχόνως να κατευθυνθούν στον επόμενο προορισμό. Στο τέλος του ταξιδιού ο Μπεαρ με τη βοήθεια των παιδιών θα φτιάξει μια αφίσα για τους κινδύνους που αντιμετωπίζει ο πλανήτης λόγω της κλιματικής αλλαγής.
Τα παιδιά θα προγραμματίζουν τα ίδια το ρομπότ χρησιμοποιώντας τα πλήκτρα που υπάρχουν πάνω του κατευθύνοντάς το κάθε φορά στον επόμενο προορισμό. Το ρομπότ λειτουργεί με μπαταρίες και δε χρειάζεται υπολογιστής για να προγραμματιστεί.
Τους κώδικες QR θα τους δημιουργήσουν τα παιδιά και αυτά θα αποφασίσουν τις πληροφορίες που θα περιλαμβάνουν.
Υλικά : επιδαπέδια πίστα, Ed-Robot, τάμπλετ ή smartphone, κώδικες QR, έγχρωμες εικόνες, πλαστικά ζώα και δέντρα, αναλώσιμα υλικά για τις κατασκευές.
