# Bear-s-Trip-in-the-World
Έργο για τον Διαγωνισμό της Ρομποτικής

Ο Μπέαρ, ο Αρκούδος της τάξης μας, αποφασίζει να ταξιδέψει στον κόσμο, να ανακαλύψει τα ζώα και τα φυτά που κινδυνεύουν από την κλιματική αλλαγή και να διαμαρτυρηθούν όλοι μαζί για την κλιματική αλλαγή και τις συνέπειές της στο οικοσύστημα του πλανήτη μας.
Ξεκινάει το ταξίδι του από την ιδιαίτερη πατρίδα του τον Καναδά. Μαζί του έχει ένα tablet, ένα smartphone και φυσικά έναν ξεχωριστό φίλο, το όχημα Ed-Robot, με την βοήθεια του οποίου θα ταξιδέψει σε όλη τη γη.
Τα παιδιά χωρίζονται σε επτά ομάδες. Οι έξι ομάδες αντιστοιχούν στις ηπείρους - σταθμούς που θα επισκεφθεί ο Μπέαρ και μία ομάδα μεταμορφώνεται στα ζώα και φυτά που θα συναντήσει ο Μπέαρ στο ταξίδι του. Ο Μπέαρ αναζητά κάθε φορά τον επόμενο προορισμό του χρησιμοποιώντας την εφαρμογή Luky Cage. Ανάλογα με το αποτέλεσμα της κλήρωσης η αντίστοιχη ομάδα αναλαμβάνει να καθοδηγήσει τον Μπέαρ στον επόμενο προορισμό. Τα παιδιά κινούν το Ed-Robot και τον Μπέαρ με την βοήθεια τηλεχειριστηρίου που το έχουν καταβάσει με εφαρμογή στο smartphone. Κάθε φορά που ο Μπέαρ φτάνει σε έναν προορισμό συναντά ένα QR-CODE και το Ed-Robot σταματά μπροστά σ' αυτό κάνοντας έναν ήχο. Τα παιδιά της ομάδας σκανάρουν τον κώδικα QR και ανακαλύπτουν ποια ζώα και φυτά της συγκεκριμένης ηπείρου απειλούνται από την κλιματική αλλαγή. Παράλληλα από την ομάδα των μεταμορφωμένων παιδιών τα απειλούμενα ζώα ή φυτά του εκάστοτε προορισμού συγκεντρώνονται σταδιακά στον "χώρο διαμαρτυρίας" κρατώντας πλακάτ διαμαρτυρίας. Στη συνέχεια ο Μπέαρ με κληρωση κατευθύνεται στον επόμενο σταθμό.
Όταν ο Μπέαρ και ο φίλος του, το όχημα Ed-Robot, ολοκληρώσουν το ταξίδι τους κατευθύνονται στην Νορβηγία όπου συναντούν την Γκρέτα Τούνμπεργκ και όλους τους απειλούμενους φίλους του και κάνουν μαζί απεργία για το κλίμα.
Στον σύνδεσμο που ακολουθεί μπορείτε να δείτε πως ξεκίνησε "Το ταξίδι του Μπέρ" : https://youtu.be/-mpLZxfyTXw .
Επίσης στον σύνδεσμο που ακολουθεί μπορείτε να απολαύσετε την περιπέτεια του Μπέαρ με τον φίλο του, το όχημα Ed-Robot : https://youtu.be/D0jhL_LHGYM
